Evenementen
===
{% include _menu_nl.md %}

#### Evenementen
Om met je klas aan een wedstrijd te kunnen meedoen, moet je er één of meer *evenementen*
voor inrichten[^3]. Leerlingen nemen dan deel aan één van deze evenementen. Je kan
meerdere evenementen inrichten voor dezelfde wedstrijd.

De evenementen van je school vind je op de *Start*-pagina. (Eerste optie in het menu bovenaan.)

Een evenement heeft een aantal instellingen
* De *wedstrijd* waarbij het evenement hoort
* De *leeftijdscategorie* van de leerlingen die aan dit evenement kunnen deelnemen.
België heeft vier verschillende leeftijdscategorieën, één voor elke graad van het
middelbaar onderwijs, en één voor 5e/6e leerjaar lager onderwijs.
(Zie ook [concepten](overzicht.html#leeftijdscategorieën).)
* De *taal* die gebruikt wordt voor de wedstrijdvragen. Je kan in je school
dezelfde wedstrijd aanbieden in verschillende talen[^1].
* Een *titel* die je zelf kiest (bijv. *Vrijdag 5b Engels*) om je te helpen
de verschillende evenementen uit elkaar te houden. Leerlingen zien ook de titels
van de evenementen waarvoor ze zijn ingeschreven[^2].

Een evenement *aanmaken* is echter niet voldoende!
* Je moet de leerlingen bij een welbepaald evenement *inschrijven*
* Je moet het evenement *openen* zodat de leerlingen kunnen deelnemen

#### Leerlingen inschrijven bij een evenement
Leerlingen kunnen niet zomaar deelnemen aan een evenement. Ze moeten eerst hiervoor toelating krijgen - *ingeschreven* zijn
bij dat evenement. Je kan enkel leerlingen inschrijven die reeds
geregistreerd zijn bij het systeem. (Zie [registratie](registratie.md) - maar een enkele leerling kan je ook nog registreren op de inschrijvingspagina.)

Leerlingen inschrijven doe je op de detailpagina van het evenement. Inschrijven gebeurt daar *klas per klas*: vink, per klas, 
in de rechterkolom de leerlingen aan
die aan het evenement mogen deelnemen en druk daarna op de knop 'Aanpassen' bovenaan diezelfde klas om je aanpassingen
te registreren.
(Je kan ook een ganse klas in één keer aan- of uitvinken met het vinkje in de kop van de kolom.)
 
#### Openen en sluiten
Om een evenement op te starten, moet je het *openen* opdat leerlingen eraan kunnen deelnemen. Een evenement voor de officiële wedstrijd kan pas geopend worden
als de wedstrijd zelf is geopend.

Na afloop van het evenement moet je het *sluiten*. Bij een beperkte (school)wedstrijd kunnen de leerlingen hun resultaten zien en de oplossingen en bijkomende feedbackinformatie
zien zodra het evenement gesloten is. Bij de officiële wedstrijd kan dit pas nadat ook de wedstrijd zelf is gesloten.

Terwijl een evenement open is, kan je op de detailpagina van het evenement zien welke leerlingen deelnemen en kan je zien hoeveel tijd ze nog hebben. 
In geval van problemen kan je een leerling bijkomende tijd gunnen of een leerling die zijn deelname per ongeluk heeft afgesloten, terug toelaten.

#### Voetnoten

[^3]: In een vorige versie van de software heetten evenementen *lokale wedstrijden*.

[^1]: De meeste wedstrijden worden aangeboden in het Nederlands en het Frans, en meer recent ook in het Engels.

[^2]: 
    Als je een testwedstrijd organiseert (gebaseerd op een vroegere Bebras-wedstrijd) vooraleer je aan
    de 'echte' wedstrijd meedoet, zorg dan dat de titel van de bijbehorende evenementen dit weerspiegelt
    zodat een leerling niet per ongeluk aan het verkeerde evenement meedoet. 
    (Als je het testevenement goed hebt afgesloten, kan dit niet gebeuren.)