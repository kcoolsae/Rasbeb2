Overzicht
===

{% include _menu_nl.md %}

### Wedstrijden / evenementen

De webapplicatie ondersteunt drie soorten **wedstrijden**
* De _officiële_ Bebras-wedstrijd, in november. Je kan enkel aan deze wedstrijd deelnemen 
tijdens de twee Bebras-weken.
* *Beperkte* wedstrijden (of *schoolwedstrijden*) - een selectie van vroegere Bebras-wedstrijden die je naar believen in je klas
  kan organiseren.
* Een *publieke* wedstrijd[^3] waaraan je enkel anoniem kan deelnemen. Die dient als eerst kennismaking
  met Bebras.

Elke wedstrijd bestaat uit een aantal vragen/opgaven. Je krijgt slechts een
beperkte tijd om die op te lossen. De vragen bestaan zowel in het Nederlands als het Frans, en
voor de meer recente wedstrijden, ook in het Engels.

Om met een klas aan een wedstrijd deel te nemen (officieel of beperkt),
moet de leerkracht er een **evenement** voor aanmaken en leerlingen bij dat evenement
registreren. Wanneer het evenement dan later geopend wordt, kunnen
die leerlingen aan dat evenement deelnemen. Pas nadat je het evenement daarna sluit, 
kunnen ze hun resultaat (score) zien en de correcte antwoorden (met uitleg).

### Leeftijdscategorieën
Welke vragen je krijgt, hangt af van de gekozen leeftijdscategorie. In België zijn
er vier leeftijdscategorieën, aangeduid met namen uit de Star Wars-films:

* **Ewok** 5e/6e leerjaar lager onderwijs
* **Wookie** Eerste graad middelbaar onderwijs
* **Padawan** Tweede graad middelbaar onderwijs
* **Jedi** Derde graad middelbaar onderwijs

Bij het aanmaken van een evenement, legt de leerkracht vast voor welke leeftijdscategorie
dit evenement geldt (en voor welke taal).

### Klassen / scholen / schooljaren
De webapplicatie groepeert leerkrachten per school - leerkrachten uit
dezelfde school kunnen m.a.w. elkaars evenementen, klassen, e.d., zien
en aanpassen.

Evenementen en klassen worden gegroepeerd per schooljaar, en dienen dus
ook elk schooljaar opnieuw aangemaakt te worden.

Ook leerlingen moeten elk jaar opnieuw bij de server worden geregistreerd, aan een
klas worden toegewezen en tot bepaalde evenementen worden toegelaten.

Leerkrachten hebben ook (lees-)toegang tot gegevens van vroegere schooljaren.

### Gebruikers / inloggen
De webapplicatie maakt onderscheid tussen _leerlingen_ en _leerkrachten_[^2]. Beide gebruiken
ook een afzonderlijke URL om in te loggen.

Leerlingen
* kunnen enkel deelnemen aan een wedstrijd(evenement), hun resultaten zien, de
correcte antwoorden en de bijbehorende uitleg
* worden bij de server geregistreerd door hun leerkracht en krijgen zo een
  gebruikersnummer (Bebras-id) en een wachtwoord

Leerkrachten
* beheren evenementen, klassen, leerlingen, … voor hun school. Ze kunnen _niet_ aan een wedstrijd deelnemen
* dienen de Bebras-verantwoordelijke van België te contacteren om toegang te krijgen tot
  de server,
* of kunnen een account krijgen van een reeds geregistreerde collega *uit dezelfde school*

#### Voetnoten

[^2]: Een derde rol - administrator - is voorbehouden aan de Bebras-verantwoordelijken voor België.

[^3]: Nog niet in het Engels.





