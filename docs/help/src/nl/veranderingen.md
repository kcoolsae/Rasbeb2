Wat verandert er?
===
{% include _menu_nl.md %} - nog (gedeeltelijk) in opbouw, en voorlopig enkel in het Nederlands[^1].

Hieronder schetsen we de belangrijkste veranderingen bij de update naar de nieuwe server.

### Scheiding leerlingen en leerkrachten

Leerlingen en leerkrachten gebruiken niet langer dezelfde webapplicatie.

* Leerlingen starten op [https://bebras.ugent.be/contest](https://bebras.ugent.be/contest)
* Leerkrachten op [https://bebras.ugent.be/admin](https://bebras.ugent.be/admin)

De oude wachtwoorden voor leerkrachten zijn niet meer geldig. Het e-mailadres waarmee je je als leerkracht
aanmeldt, blijft echter hetzelfde als voorheen. Je zal dus de eerste keer op 'Wachtwoord vergeten?' moeten klikken.

Als je als leerkracht (als proef) aan een wedstrijd wil deelnemen, dan moet je jezelf registreren als leerling bij
één van je klassen.

### Identificatie

* Leerlingen worden geïdentificeerd aan de hand van een Bebras-ID dat bestaat uit 5 of 6 cijfers. E-mailadressen van leerlingen
  worden niet langer gebruikt. Een leerling krijgt elk jaar een nieuw Bebras-ID en wachtwoord. Het wachtwoord
  van een leerling wordt door het systeem toegewezen en kan enkel door een leerkracht worden gewijzigd.
* Leerkrachten worden nog steeds geïdentificeerd aan de hand van hun e-mailadres.

### Leerkrachten gegroepeerd per school

Een leerkracht-account is gekoppeld aan (slechts) één school. 

* Je hoeft dus nergens in de applicatie nog een keuze tussen scholen te maken
* Alle leerkrachten hebben dezelfde rechten op alle klassen/leerlingen/evenementen
van dezelfde school. Een wedstrijd opgestart door één leerkracht kan dus bijvoorbeeld worden afgesloten door een
andere leerkracht *van dezelfde school*.
* Je kan zelf collega's bij de server registreren - maar enkel als ze tot jouw school behoren.

Ben je leerkracht bij meer dan één school die
aan de Bebras-wedstrijd meedoet, dan moet je ook meer dan één corresponderende
login hebben - liefst met het e-mailadres dat bij die school hoort.

*Opmerking* Bij het overzetten van de gegevens naar de nieuwe software, kan het zijn dat de schoolgegevens
niet kloppen, verkeerde naam, verkeerd adres, misschien ben je zelfs aan de verkeerde school gekoppeld, of aan
een andere school dan je collega's.
Contacteer in dit geval de Bebras-verantwoordelijke voor Vlaanderen om die gegevens aan te passen. 

### Schooljaren
 
* Informatie over wedstrijden die je vóór september 2023 hebt afgenomen, blijft ter beschikking, maar kan niet meer
  worden aangepast.
* Leerlingen moeten elk jaar opnieuw worden geregistreerd door hun leerkracht. Het systeem houdt (niet langer) de evolutie
  bij van een specifieke leerling.

### Privacy

* E-mailadressen van leerlingen worden niet langer gebruikt. E-mailadressen uit vorige jaren zijn uit de databank verwijderd.
* De gender van een leerling wordt voorlopig nog steeds bijgehouden, maar wordt enkel gebruikt voor internationale statistieken. Je kan
  bij een leerling ook X als gender meegeven - dat zoveel betekent als 'gender onbekend / gender wordt niet meegedeeld'.
* Je zal als leerkracht de mogelijkheid krijgen om na de wedstrijd de leerlingengegevens
  te anonimiseren - de naam van de leerling wordt dan onherroepelijk uit de databank verwijderd.

### Evenementen / lokale wedstrijden

* Wat vroeger een 'lokale wedstrijd' heette, heet nu een 'evenement'
* Bij het organiseren van een wedstrijdevenement moet je nu ook opgeven in welke taal die wedstrijd wordt
afgenomen. Maar niets houdt je tegen om voor dezelfde wedstrijd zowel een Nederlands als Frans[^1] evenement te organiseren en
bij elk evenement andere leerlingen te registreren

### Wedstrijdverloop

* Je kan tijdens een wedstrijdevenement zien welke leerlingen ermee bezig zijn en wanneer hun deadline ligt om in te dienen
* Je kan een leerling bijkomende minuten gunnen
* Heeft een leerling de wedstrijd per ongeluk afgesloten, dan kan je hen terug toegang geven tot die wedstrijd 
* Je kan trouwens een evenement dat je zelf al hebt afgesloten ook terug heropenen. (Tussendoor hebben de leerlingen misschien wel
de correct antwoorden al kunnen raadplegen.)

#### Voetnoten
[^1]: De ondersteuning voor Frans zal helaas nog een tijdje op zich laten wachten. Deelnemen aan een wedstrijd in het Engels is al mogelijk. Er is echter nog geen documentatie in het Engels.

