Taalondersteuning
===
{% include _menu_nl.md %}

---

De toepassing ondersteunt verschillende talen. Niet alleen ondersteunen we Nederlandstalige, Franstalige
en Engelstalige scholen, maar ook scholen met leerlingen uit verschillende taalgroepen. Een Nederlandstalige
school kan bijvoorbeeld (enkele) leerlingen de toelating geven om een wedstrijd
in het Frans af te leggen.

De taalkeuze wordt gebruikt in twee verschillende contexten
* De _gebruikersinterface_ - titels van pagina's, opschriften van knoppen, …
* De _wedstrijdvragen_ - titels van vragen, de vragen zelf, de antwoorden, de wedstrijdtitel, …
  
(Een aantal items wordt niet vertaald, zoals de naam van een school of van een klas)

De gebruiker kan zelf de taal kiezen van de interface - de eerste keer dat
de webapplicatie in de browser wordt geopend, maar ook achteraf is er 
een menu-optie voorzien om de taal te veranderen (rechtsboven bij de naam van de gebruiker).

Het is echter de *leerkracht* die de taal van de *wedstrijd* bepaalt wanneer die er een
evenement voor aanmaakt. Het is wel mogelijk om twee evenementen aan te maken voor
dezelfde wedstrijd in een verschillende taal en leerlingen te registreren bij de correcte taal - of zelfs bij beide talen,
alhoewel we dit afraden.

#### Opmerking

De vragen van een Nederlandse of een Franse wedstrijd zijn in principe dezelfde.
Vragen die over 'woorden' gaan, zijn echter niet identiek dezelfde en kunnen dus
ook (lichtjes) in moeilijkheidsgraad verschillen.


