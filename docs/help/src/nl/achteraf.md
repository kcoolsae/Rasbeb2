Na de wedstrijd
===
{% include _menu_nl.md %}

Zodra de officiële wedstrijd is afgelopen, staan punten en antwoorden ter beschikking. Leerlingen kunnen
bij het inloggen hun resultaten bekijken, leerkrachten kunnen een
overzichtslijst zien en downloaden:

* Bij *Start* (Evenementen) → *Details*, zie je de resultaten voor dat evenement
* Bij *Wedstrijden* → *...* (knop) → *Deelnames* (menu), zie je de resultaten per klas, voor alle evenementen samen

Je kan in beide gevallen ook de resultaten downloaden als Excel-bestand.

Bij *Wedstrijden* → *...* (knop) → *Vragen* (menu) zie je nu bij elke vraag ook het correcte antwoord, en hoe
je tot dit antwoord komt. Daar staat ook (bijna)
steeds een woordje uitleg over wat de opgave te maken heeft met
informaticawetenschappen (en soms, computationeel denken).

(Het zou leuk zijn als je als leerkracht ooit eens de tijd vond om die antwoorden ook
met je leerlingen te overlopen en eens hier en daar stil te staan
bij de informatica-aspecten van de vraag.)

#### Nep-deelnames verbergen

We vragen je om binnen de twee weken na het einde van de officiële wedstrijd, zogenaamde 'nep'-deelnames te *verbergen* 
om de statistieken niet te 'vervalsen'. Een deelname kan 'nep' zijn, bijvoorbeeld omdat
- je zelf hebt deelgenomen om de wedstrijd te testen,
- een leerling een wedstrijd zelfstandig thuis heeft gemaakt, en je vermoedt dat die daarbij hulp heeft gehad
- een leerling heeft deelgenomen op een moment waarop dit niet de bedoeling was, omdat het evenement al/nog openstond,
- …

Om deelnames te *verbergen* ga je naar het *Wedstrijd*-venster, klik op de '...'-knop bij de officiële wedstrijd
van dit jaar en kies je *Deelnames* in het deelmenu onder de wedstrijdtitel. Je ziet een lijst van alle
leerlingen die aan de wedstrijd hebben deelgenomen, per klas. Klik op de knop met het doorstreepte oogje om de deelname
van die leerling te verbergen. 

#### Andere manieren om de gegevens op te schonen 
Je kan de naam van een leerling veranderen, omwille van spellingsfouten, of omdat je voor een leerling de account van een andere leerling
hebt gebruikt.

- Je kan dit doen in het leerlingenoverzicht (Menu-optie *Leerlingen*), door op het potloodje te klikken rechts bij de
  naam van de leerling.
- Merk trouwens op dat je bij een evenement dat open staat, toch nog snel een nieuwe leerling kan toevoegen, die dan meteen kan
  deelnemen aan het evenement. (Klik bij de detailpagina van het evenement op *Toelatingen aanpassen*, 
  en daarna op *Schrijf een nieuwe leerling in*.)

Je kan een evenement wissen dat je niet hebt gebruikt - zolang er nog niemand aan deelgenomen heeft. (Dit verwijdert 
natuurlijk meteen ook alle inschrijvingen voor dat evenement.)
- Er staat een rode knop met *Wis evenement* bovenaan de detailpagina van een evenement.


